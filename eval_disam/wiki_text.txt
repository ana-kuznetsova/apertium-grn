Jagua (Canis lupus familiaris) ha'e peteĩ mymba okambúva ha ho'uva so'o oñemohendáva juehepehẽ umi jaguapehẽ imbytépe, hína peteĩ jaguaru juehegua'i (Canis lupus). Peteĩ ñehesa'ỹijo osẽ akue ku kuatia rembikuaáva héraha Nature-pe omohechauka yvypóra osaite'o jaguarúpe ha omoambue hete ha heko, ha upe guive jagua okarukuaa heta mba'e ha heko oikoveva. Opaichagua tuichakue, ijysaja ha hague irrásare (jagua ñemoñangáre). Ijapysa ha itĩ mbarete, ha itĩre oñandu porãve mba'ekuéra ijerére. Umi rrása michĩ oguereko árarekove mokõi pa arykue, oñeñangarekoporãrõ hese, ha umi rrása ambuéva oguereko árarekove pa gotyo papo arykue.

Oiko amo 800 jagua irrása kuéra, ituichakue, hete ha heko opaichagua, oguereko avei opaichagua sa'y ha hague. Jagua niko oiko porãve yvypóra ndive ha upévare ojepuru heta jagua oñemoirũ, ñangarekohára, omba'apohára, ogueraháva yvypóra ha mba'ekuéra yrypy'áre, tymba'apiha, ñañihára, osãmbyhýva umíva ndohecháiva ha oĩ avei umi jagua rerekua omboguataporãva ovecha ha vaka kuéra. Ary 2001 jave, ojeipapami oiko amo 400.000.000 jagua opa yvy apére.